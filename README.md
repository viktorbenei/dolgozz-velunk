Dolgozz velünk!
==============

We're hiring - job application.

*Note: because we're searching for someone who can work with us
in our hungarian office the rest of this repository is written in hungarian.*


## Project

Új csapattagot keresünk akivel közösen dolgoznánk a Bitfall Kft. nemrég
indult startup projectjén: [Bitrise-on](http://www.bitrise.io/).

A Bitfall Kft. egy fiatalos csapat akik főleg mobil alkalmazás
fejlesztéssel foglalkoznak. A munkánk segítségére kezdtük
el fejleszteni a később Bitrise-ra keresztelt service-t.

A Bitrise lényege, hogy a mobil app fejlesztés közben naponta
előforduló, unalmas, repetatív feladatokat a lehető legegyszerűbben
lehessen automatizálni.

## Hol tartunk jelenleg

Nem sokkal ezelőtt, 2014 október elején élesítettük a rendszer első
publikus verzióját.

Azóta kikerültünk [Product Hunt-ra](http://www.producthunt.com/posts/bitrise) aminek köszönhetően felhasználóink száma folyamatosan növekszik, illetve
beválogattak minket a [How to Web Startup Spotlight 32 döntőse közé](http://www.startupspotlight.co/participants/).

Többek között ezeknek köszönhetően szeretnénk bővíteni a csapatunkat,
hogy meg tudjunk felelni a növekvő elvárásoknak.


## Jelentkezz

Jelentkezz hozzánk, ha:

* szeretnél egy indulóban lévő, fejlesztőknek szóló startup-ot fejlesztő csapat tagja lenni
* van Ruby illetve Ruby on Rails fejlesztési tapasztalatod - nem feltétel, hogy senior fejlesztő legyél, a lényeg, hogy gyorsan bele tudj rázódni a projectbe
* szeretsz változatos feladatokkal és eszközökkel foglalkozni - a project webszerver backend-je Ruby on Rails, a build szervereken futó scriptek / programok főleg Ruby és Go alapúak, maguk a build step-ek Bash és Ruby script-ek, a minta iOS alkalmazásaink ObjC-ben illetve Swift-ben íródtak.
  * nem elvárás a felsoroltak alapos ismerete, a lényeg, hogy ha velünk dolgozol akkor valószínűleg sok különböző rendszerrel és nyelvvel fogsz foglalkozni, bár jelenleg első sorban Ruby on Rails fejlesztőt keresünk
* motivál az, hogy fejlesztők mindennapjait megkönnyítő terméken dolgozz
* szeretsz csapatban dolgozni és nem félsz megosztani az ötleteidet a projecttel kapcsolatban
* tudsz alap szinten angolul kommunikálni (pl. tudsz felhasználói e-mailre angolul válaszolni)
* dolgoztál már Git-tel vagy Mercurial-lal


## Hogyan jelentkezz

1. Fork-old ezt a git repository-t
2. töltsd ki a *form.md* markdown file-t
3. küldj egy pull request-et

Ha olyan adatot szeretnél megosztani velünk, amit nem szeretnél GitHub-on keresztül elküldeni akkor a **letsconnect@bitrise.io** e-mail-re tudsz nekünk üzenetet küldeni - az e-mailbe linkeld bele a GitHub fork-od URL-jét.